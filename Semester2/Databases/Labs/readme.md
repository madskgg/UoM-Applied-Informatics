## [Εκφωνήσεις - Εργαστήριο 1](/Semester2/Databases/Labs/Lab_01)

1. Θέλουμε να καταγράψουμε τα στατιστικά για μια ομάδα καλαθοσφαίρισης. Η ομάδα έχει παίκτες. Οι παίκτες συμμετέχουν σε αγώνες. Μας ενδιαφέρει να καταχωρίζεται η πληροφορία: για τους παίκτες (όνομα, επώνυμο, έτος γέννησης, ύψος, βάρος), για τους αγώνες (αγωνιστική, αντίπαλός) και για τις συμμετοχές των παικτών διάρκεια συμμετοχής, πόντοι που σημείωσαν και φάουλ που έκαναν.

2. Θέλουμε να καταγράφουμε όλα τα μαθήματα που προσφέρονται από το τμήμα Εφαρμοσμένης Πληροφορικής, όλους/ες τους φοιτητές/τριες που φοιτούν στο τμήμα και όλους τους/τις διδάσκοντες/ουσες του τμήματος. Αποφασίστε ποια πεδία πρέπει να καταχωρίζονται. Επίσης, θέλουμε να καταγράφουμε ποια μαθήματα έχει περάσει ο/η κάθε φοιτητής/τρια μαζί με τον βαθμό που πήρε και ποια μαθήματα διδάσκει ο/η κάθε διδάσκων/ουσα.

## [Εκφωνήσεις - Εργαστήριο 2](/Semester2/Databases/Labs/Lab_02)

3. Θέλουμε να καταγράφουμε όλα τα κρασιά που παράγονται στην Ελλάδα. Έχουμε λοιπόν κρασιά που παράγονται σε οινοποιεία. Ένα οινοποιείο βρίσκεται σε συγκεκριμένη περιοχή. Μας ενδιαφέρει να καταχωρίζεται η παρακάτω πληροφορία: για τα κρασιά (όνομα, τύπος, χρονιά, περιγραφή), για τα οινοποιεία (ονομασία, τηλέφωνο, διεύθυνση) και για τις περιοχές (ονομασία, νομός).

4. Χρειαζόμαστε μια βάση δεδομένων για ένα site που θα παρέχει πληροφόρηση για το πρόγραμμα προβολών των κινηματογράφων της πόλης. Υπάρχουν κινηματογράφοι που έχουν αίθουσες. Σε κάθε αίθουσα γίνονται προβολές και κάθε προβολή αντιστοιχεί με μια ταινία. Τέλος, σε κάθε ταινία συμμετέχουν ηθοποιοί. Μας ενδιαφέρει να καταχωρίζεται η παρακάτω πληροφορία: για τους κινηματογράφους (όνομα, διεύθυνση, τηλέφωνο), για τις αίθουσες (χωρητικότητα, πρόσβαση ΑΜΕΑ, πλάτος οθόνης), για τις προβολές (ημερομηνία,ώρα), για τις ταινίες (τίτλος, σκηνοθέτης, έτος) και για τους ηθοποιούς (όνομα, επώνυμο,φωτογραφία).

## [Εκφωνήσεις - Εργαστήριο 3](/Semester2/Databases/Labs/Lab_03)

5. Χρειαζόμαστε μια βάση δεδομένων για ένα νοσοκομείο στο οποίο θα καταγράφονται οι εξετάσεις που γίνονται στους ασθενείς. Σε έναν ασθενή μπορούν να γίνουν πολλές εξετάσεις και μπορεί να γίνει και η ίδια εξέταση πολλές φορές, αλλά όχι την ίδια ημέρα. Για τους ασθενείς καταχωρείται ΑΜΚΑ, ονοματεπώνυμο, ημερομηνία γέννησης και διεύθυνση, και για την εξέταση τύπος, περιγραφή, και ημερομηνία και αποτέλεσμα εξέτασης.

6. Θέλουμε μια βάση δεδομένων για ένα φροντιστήριο στο οποίο θα καταγράφουμε πληροφορία για την διεξαγωγή των μαθημάτων. Έχουμε λοιπόν τους μαθητές που χωρίζονται σε τμήματα. Σε κάθε τμήμα διδάσκονται κάποια μαθήματα. Τα μαθήματα διδάσκονται από τους καθηγητές. Ένας καθηγητής μπορεί να διδάσκει πολλά μαθήματα και σε διαφορετικά τμήματα και ένα μάθημα μπορεί να διδάσκεται σε πολλά τμήματα. Ωστόσο, δεν μπορεί να διδάσκουν δύο διαφορετικοί καθηγητές το ίδιο μάθημα στο ίδιο τμήμα. Μας ενδιαφέρει να καταχωρίζεται η παρακάτω πληροφορία: για τους μαθητές (αριθμός μητρώου,ονοματεπώνυμο, τηλέφωνο), για τους καθηγητές (ΑΦΜ, ονοματεπώνυμο, τηλέφωνο), για τα μαθήματα (όνομα) και για τα τμήματα (αριθμός).

## [Εκφωνήσεις - Εργαστήριο 4](/Semester2/Databases/Labs/Lab_04)

Μετατρέψτε τα μοντέλα ΟΣ των εργαστηρίων 1, 2 και 3 στα αντίστοιχα σχεσιακά μοντέλα

## [Εκφωνήσεις - Εργαστήριο 5](/Semester2/Databases/Labs/Lab_05)

Θα χρησιμοποιήσουμε το περιβάλλον εκμάθησης και εξάσκησης σχεσιακής άλγεβρας RelaX - relational algebra calculator (http://dbis-uibk.github.io/relax/ ή http://atropos.uom.gr/relax/).

Χρησιμοποιήστε το σχήμα “UIBK - PS Databse Systems - Exercise Sheet 5 (Pizza)” για να απαντήσετε τα παρακάτω αιτήματα:
1. Ποιες πιτσαρίες καταχωρεί η βάση του σχήματος UIBK-PS;
2. Σε ποιες πιτσαρίες συχνάζει ο Dan;
3. Σε ποιες πιτσαρίες δεν συχνάζει η Fay;
4. Σε ποιες πιτσαρίες συχνάζουν γυναίκες-πελάτες;
5. Ποιες πίτσες σερβίρουν οι πιτσαρίες όπου συχνάζει η Fay;
6. Στις πιτσαρίες όπου συχνάζει η Fay, ποιοι άλλοι/ες συχνάζουν;
7. Ποιες πιτσαρίες σερβίρουν πίτσα που προτιμά/παραγγέλνει ο Dan;
8. Ποιες πιτσαρίες σερβίρουν πίτσα που τρώει ο Dan αλλά ο τελευταίος δεν συχνάζει σε
αυτές;
9. Σε ποιες πιτσαρίες συχνάζουν ΚΑΙ ο Ben ΚΑΙ η Eli;
10. Ποιες πιτσαρίες σερβίρουν όλα τα είδη πίτσας που παραγγέλνει η Amy;

## [Εκφωνήσεις - Εργαστήριο 6](/Semester2/Databases/Labs/Lab_06)

Η βάση δεδομένων world είναι διαθέσιμη στο https://downloads.mysql.com/docs/world-db.zip.   
**ΑΣΚΗΣΕΙΣ**  
Α1. Οι πόλεις που αρχίζουν από 'S' και βρίσκονται στην περιοχή 'California' (District = 'California').  
Α2. Οι γλώσσες που ομιλούνται στις ΗΠΑ (CountryCode = 'USA').  
A3. Οι πόλεις της Ελλάδας (CountryCode = 'GRC').  
Α4. Οι χώρες στις οποίες τα ισπανικά (spanish) είναι επίσημη γλώσσα.  
Α5. Οι χώρες στις οποίες τα αγγλικά (english) ομιλούνται σε ποσοστό άνω του 80%.  
Α6. Οι χώρες της Βορείου Αμερικής (Continent = 'North America') που έχουν πόλεις με πληθυσμό > 2.000.000 (να φαίνονται η χώρα, η πόλη και ο πληθυσμός)  

## [Εκφωνήσεις - Εργαστήριο 7](/Semester2/Databases/Labs/Lab_07)

**ΑΣΚΗΣΕΙΣ**  
Απαντήστε τα παρακάτω ερωτήματα με χρήση εμφώλευσης   
Α1. Οι χώρες στις οποίες τα ισπανικά (spanish) είναι επίσημη γλώσσα.   
Α2. Οι χώρες στις οποίες τα αγγλικά (english) ομιλούνται σε ποσοστό άνω του 80%.   
Α3. Οι χώρες της Βορείου Αμερικής (Continent = 'North America') που έχουν πόλεις με πληθυσμό >
2.000.000 (να φαίνονται η χώρα, η πόλη και ο πληθυσμός)    
Α4. Η χώρα με τον μικρότερο πληθυσμό.    
Α5. Οι γλώσσες που ομιλούνται μόνο στην Αφρική.   
  
Απαντήστε το παρακάτω ερώτημα με εξωτερική σύζευξη.
Α6. Τα ονόματα των χωρών, το ποσοστό κατά το οποίο μιλάνε αγγλικά σε αυτή τη χώρα και αν είναι
επίσημη η γλώσσα ή όχι. Να εμφανίζονται όλες οι χώρες του πίνακα.